---
template: DefaultPage
slug: gymnastik
title: Ski Gymnastik
featuredImage: 'https://ucarecdn.com/acbff77f-0717-49f7-9dd1-39539f157ecf/'
meta:
  description: Græsski i gentofte skiklub
  title: Græsski i gentofte skiklub
---
## Kom i form til skiferien bliv pisternes konge

[Se seneste omkring træning i Gentofte Skiklub](/post-categories/ski-gymnastik/)

Mandag kl. 18-19 på Kildegårdsskolen,

Kildegårdsvej 87, 2900 Hellerup

Så er det ved at være den årstid hvor vi begynder at tænke på skiferien. Det er nu der skal spares op, tænkes på om vi skal nordpå eller sydpå, Franske “dødspister” eller Østrigsk hygge….men det er også nu vi skal til at forberede os fysisk. Den årlige skiferie er for mange årets højdepunkt, og det er ikke minder om knæskader eller ømme muskler vi ønsker os med hjem fra denne tur. Det kan man faktisk i vid udstrækning undgå, ved at gøre sin krop parat til den store udfordring i det hvide. Lægen i Valthorens udtaler det vigtigste er træningen før skiferien. På en travl dag behandler han sommetider mere end 100 patienter.

<iframe width="560" height="315" src="https://www.youtube.com/embed/dDzHGtcl19k" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Gennem Gentofte Skiklub har du mulighed for at gå til skigymnastik en gang om ugen. Her vil vi sammen bygge en god grundform op. Du kan selv gøre meget for at undgå skader, men der er selvfølgelig ingen garanti for at der ikke er en anden som “torpederer” dig el.lign.

Det er ikke nok kun at træne en gang om ugen, men hvis du kombinerer din træning og din dagligdag, ved at tage cyklen på arbejde ( det er også så moderne ), tage nogle traveture i rask tempo, evt. løbeture og selvfølgelig trappen i stedet for elevatoren så er du ved at være godt på vej til nogle uforglemmelige timer i sneen.

Når man træner til at løbe på ski er der flere ting man skal have i tankerne. Først og fremmest skal musklerne i hele kroppen kunne klare de strabadser de bliver udsat for. Derfor vil vi lægge vægt på at alle muskelgrupper bliver trænet, dog er det især knæskader man ser efter en skiferie og vi vil træne knæet ekstra grundigt. I højderne er der meget tyndere luft end vi er vandt til herhjemme, der er ikke er nær så meget ilt, rent praktisk betyder dette at man bliver mere forpustet og hurtigere træt. Ved at konditionstræne gør vi kroppen bedre til at optage den ilt der er. Når man står på ski eller dyrker anden form for motion er det vigtigt at kroppen er varmet op for at undgå skader i muskler og led.

Vi vil lave opvarmning af muskler og led, sådan at mange af øvelserne kan bruges på ski, vi vil lave styrketræning af relevante muskelgrupper, træne kredsløbet, balancen og sidst men ikke mindst lave udspænding som nedsætter smerten i de ømme muskler og giver velvære.

Udover træningen vil der blive snakket om evt. supplerende idræt, der vil blive fortalt om venepumpeøvelser, så vi kan undgå de hævede ben i bussen/flyet. Er der nogen spørgsmål så vil disse blive besvaret så godt jeg formår.

Skigymnastikken henvender sig til både langrends- og alpinskiløbere i alle aldre og træningstilstande. Der er mulighed for at alle kan få pulsen op da cirkeltræningen er mere individuel planlagt.

Er du interesseret og har lyst til at deltage, så forgår det i Kildegårdsskolen hver mandag mellem 18,00 og 20,00. Du kan enten møde op på Kildegårdsskolen eller henvende dig til Jørgen Carlsen på tlf.39655591 eller tilmelde dig på Gentofte Skiklub’s internetside tilmelding
